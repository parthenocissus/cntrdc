title: 
    name: Optimizovana poezija
id: optimized-poetry
date: 2018
featured: 2
ranks:
    visual: 1
    digital: 4 
    textual: 4
category: 
    - id: digital-literature
      name: Digitalna književnost
    - id: installation
      name: Instalacije + performansi
    - id: workshop
      name: Radionica
    - id: data-art
      name: Data umetnost
    - id: ai
      name: Veštačka inteligencija
role:
    - id: writer
      name: Pisac koautor
    - id: programmer
      name: Programer
    - id: artist
      name: Digitalni umetnik
    - id: educator
      name: Edukator 
medium:
    - id: workshop
      name: Radionica
    - id: performance
      name: Čitački performans
team:
    - link: 'http://www.skart.rs/'
      name: Kolektiv Škart
    - link: 'https://monoskop.org/Darija_Medi%C4%87'
      name: Darija Medić
    - link: 'https://novaiskra.com/ljiljana-ilic/'
      name: Ljiljana Ilić
    - name: Milan Vukelić
presentation_title: Izvođenja
presentations:
    - year: 2018
      events:
        - name: "<span class='italic-style'>Art + Science: Makers</span>, Konferencija i festival Centra za promociju nauke, Polet Art District, Beograd"
img_to_show: 1       
img_data:
    - size: "1200x782"
      caption: "Beograd, 2018"
    - size: "1200x800"
      caption: "Beograd, 2018"
    - size: "1200x701"
      caption: "Beograd, 2018"   
lead: "Radionica <a href='https://en.wikipedia.org/wiki/Electronic_literature' target='_blank'>digitalne književnosti</a> i čitanje poetskih tekstova kreiranih uz pomoć eksperimentalnih digitalnih i elektronskih tehnika. Radionica i performans bili su završni događaji konferencije <a href='https://elementarium.cpn.rs/u-centru/artneuroscience-susret-umetnosti-i-nauke/' target='_blank'>Art + Science</a> koju je organizovao beogradski <a href='https://www.cpn.edu.rs/' target='_blank'>Centar za promociju nauke</a>."  

<a href='https://en.wikipedia.org/wiki/Electronic_literature' target='_blank'>Digitalno-književni tekstovi</a> izvedeni su u Poletu, u sklopu konferencije <a href='https://elementarium.cpn.rs/u-centru/artneuroscience-susret-umetnosti-i-nauke/' target='_blank'>Art + Science</a>. U tekstove spada <span class='italic-style'>veštačka poezija</span> (koju su generisali <a href='/rad/projekti/category/ai'>računarski programi</a>), <span class='italic-style'>optimizovana poezija</span> (literarni tekstovi optimizovani uz pomoć softvera Google Keyword Planner), kao i <span class='italic-style'>taktička poezija</span> (tekstovi koji svoju poetiku crpe iz pokušaja da se prevare algoritmi za prepoznavanje tekstualnih emocija).

Ovo je primer <span class='italic-style'>veštačke pesme</span> koju je napisao AI sistem izgrađen uz pomoć <a href='https://en.wikipedia.org/wiki/Markov_chain' target='_blank'>markovljevih lanca</a> i <a href='https://en.wikipedia.org/wiki/Recurrent_neural_network' target='_blank'>rekurentnih neuralnih mreža</a>:

<div class='quoted-text tiny-quote-style'>
<p>velika kornjača dolazi plivajući sporo<br>
kroz međuzvezdani prostor<br>
sa vodeničnim injem<br>
ka utočištu<br>
u belo odeva ista stabla<br>
ni tišina<br>
ali teško jeste</p>
</div>

Takođe smo kreirali, uređivali i čitali automatski generisane aforizme i slogane:

<div class='quoted-text tiny-quote-style'>
<p>preko reke pređe razum</p>
<p>dinar prekinimo i sutra će iznići cvijeće</p>
<p>hoćeš li ikada pretvoriti žive prizore svog jada u čin svojih ruku?</p>
</div>

Drugi oblik poetike vođene veštačkom inteligencijom podrazumeva <span class='italic-style'>taktičku poeziju</span> – rečenice i stihove pisane ili odabrane s namerom da prevare <a href='https://en.wikipedia.org/wiki/Emotion_recognition#Automatic' target='_blank'>softver za automatsko prepoznavanje emocija u tekstu</a>. Izgrađena tako da detektuje tekstualne afekte i sentimente, ova vrsta AI sistema najčešće se koristi u digitalnom marketingu. Afektivne algortime <a href='/rad/tekstovi#research'>proučavao sam tokom svojih informatičkih studija</a> i tokom rada na projektu <a href='/rad/projekti/synesketch'>Synesketch</a>. Sada smo namerno nastojali da zbunimo emocionalne algoritme. U ovakvim subverzivnim i taktičkim pristupima jeziku prepoznajemo nove poetske senzibilitete. Primeri: 

<div class='quoted-text tiny-quote-style'>
<p>srećan sam ali<br>
(prepoznata pozitivna emocija)</p>
<p><a href='https://sites.google.com/site/projectgoethe/Home/oskar-davico/hana' target='_blank'>ljubav je svetionik i spaseni pomorci</a><br> 
(prepoznata negativna emocija)</p>
<p>besmisleno je voleti<br> 
(prepoznata pozitivna emocija)</p>
<p>poezija nije mrtva<br>
(prepoznata negativna emocija)</p>
</div>  

Treći oblik vezan je za aplikaciju <a href='https://support.google.com/google-ads/answer/7337243?hl=en' target='_blank'>Google Keyword Planner</a>. Kada u nju unesete tekst reklame, softver vam predloži dodatne ključne reči i fraze kojima možete da unapredite njegovu marketinšku delotvornost. Umesto reklama, pak, u aplikaciju smo uneli poeziju. Ono što nam je aplikacija predložila reinterpretirali smo kao <span class='italic-style'>optimizovanu poeziju</span>. Ovo je, primera radi, optimizovana verzija <a href='https://sites.google.com/site/projectgoethe/Home/antun-branko-imi/pjesnici' target='_blank'><span class='italic-style'>Pjesnika</span></a> Antuna Branka Šimića:

<div class='quoted-text tiny-quote-style'>
<p>čestitke za novu godinu u stihovima<br>
knjige za čitanje<br>
citati o životu<br>
preporuka knjiga<br>
jednostavna čestitka za vjenčanje<br>
poezija o životu<br>
ljubavni stihovi za nju<br>
ljubavni stihovi za njega<br>
tuzni citati<br>
ljubavne čestitke za rođendan<br>
lijepe poruke<br>
lepe poruke<br>
pjesničke slike</p>
</div>

Uz predloge ključnih reči, Google Keyword Planner obezbeđuje i informacije o cenama reči, za slučaj da želite da platite internet reklamu koja sadrži dati tekst. Evo verzije <a href='https://sites.google.com/site/projectgoethe/Home/miroslav-antic/plavi-cuperak' target='_blank'><span class='italic-style'>Plavog čuperka</span></a>, pesme Miroslava Antića, pretvorene u digitalnu robu:

<div class='quoted-text tiny-quote-style'>
<div class='column-wrap'>
<div class="col">
<p>čuperak<br>
kose<br>
obično<br>
nose<br>
neko<br>
na<br>
oku<br> 
do<br>
nosa</p>
</div>
<div class="col monospace">
<p>00.00 rsd<br>
25.34 rsd<br>
00.00 rsd<br>
11.15 rsd<br>
00.00 rsd<br>
25.34 rsd<br>
16.21 rsd<br> 
00.00 rsd<br>
84.11 rsd</p>
</div>
</div>
</div>

Pre radionice i performansa, ova pitanja otvorio sam <a href='https://www.youtube.com/watch?v=amLLN_dRdTc' target='_blank'>TEDx predavanjem</a> o budućnosti jezika, koje sam održao u Mokrin Hausu.

U epohi mreže bilo koji tekst pre svega je: 1) računarski podatak; i 2) digitalna roba. Za globalni tehno-lingvistički kapital, kako to <a href='https://infoscience.epfl.ch/record/200539?ln=en' target='_blank'>objašnjava prof. Frederic Kaplan</a>, reči su prosto indeksi roba i usluga.  Zašto ne bismo ova tehno-ekonomska ograničenja iskoristili kao umetnička ograničenja? Novi medijski režimi zazivaju nove poetske prakse – <span class='italic-style'>dataizam</span> umesto dadaizma.

Radovi ovog tipa pozivaju se na raznolike projekte, od tekstova <a href='https://monoskop.org/Zenit' target='_blank'>zenitista</a> i grupe <a href='https://en.wikipedia.org/wiki/Oulipo' target='_blank'>Oulipo</a> do savremenih novomedijskih projekata <a href='https://monoskop.org/Kenneth_Goldsmith' target='_blank'>Kennetha Goldsmitha</a>, <a href='https://ahprojects.com/cvdazzle/' target='_blank'>Adama Harveya</a> i <a href='https://pipthornton.com/2019/03/12/language-in-the-age-of-algorithmic-reproduction-a-thesis/' target='_blank'>Pip Thornton</a>.  <mark>&#9632;</mark>