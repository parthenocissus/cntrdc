title: 
    name: Enciklopedija mrtvih kafana
    html: "Enciklopedija mrtvih kafana"
    short: Enciklopedija mrtvih kafana
    name_project_list: Enciklopedija mrtvih kafana
id: kis-kafanas
date: 2015
featured: 2
ranks:
    visual: 3
    digital: 2
    textual: 2
category: 
    - id: workshop
      name: Radionica
    - id: cartography
      name: Eksperimentalna kartografija
    - id: geography
      name: Eksperimentalna geografija
    - id: data-art
      name: Data umetnost
    - id: dataviz
      name: Vizuelizacija podataka
role:
    - id: maker
      name: Mejker koautor
    - id: educator
      name: Edukator
medium:
    - id: workshop
      name: Radionica
    - id: map
      name: Rukom crtana kartografija
presentation_title: Radionica + prezentacije
presentations:
    - year: 2015
      events:
        - name: <span class='italic-style'>Mapa kao medij</span>, konferencija Tačke komunikacije, Kulturni centar Magacin, Beograd, Srbija
    - year: 2018
      events:
        - name: <span class='italic-style'>Autorsko predavanje</span>, Nova iskra, Beograd, Srbija
    - year: 2019
      events:
        - name: <span class='italic-style'>Autorska prezentacija</span>, Departman za digitalne umetnosti, Fakultet za medije i komunikacije, Beograd, Srbija
img_to_show: 3       
img_data:
    - size: "1600x1060"
      caption: "Završena mapa. Magacin MKM, Beograd, 2015. Foto: Jelena Mijić."
    - size: "1000x1000"
      caption: "Mapa (detalj). Magacin MKM, Beograd, 2015. Foto: Jelena Mijić."
    - size: "1600x1066"
      caption: "Radionica. Magacin MKM, Beograd, 2015. Foto: Jelena Mijić."
    - size: "1600x1066"
      caption: "Radionica. Magacin MKM, Beograd, 2015. Foto: Jelena Mijić."
lead: "Vizuelizacija podataka kao omaž <a href='https://sh.wikipedia.org/wiki/Danilo_Ki%C5%A1' target='_blank'>Danilu Kišu</a>. Istraživački projekat i rukom crtana mapa beogradskih kafana koje Kiš pominje u <a href='https://memoryoftheworld.org/#/book/cd543663-9929-4b5a-8732-3a06ba6a9ae0' target='_blank'><span class='italic-style'>Enciklopediji mrtvih</span></a>. Projekat je nastao na radionici, tokom konferencije <span class='italic-style'>Mapa kao medij</span> 2015."

U svojoj književnosti, <a href='http://www.kis.org.rs/biografija.htm' target='_blank'>Danilo Kiš</a> služio se podacima, dokumentima, enciklopedijskim crticama, dokumentarnim zapisima, spiskovima, brojevima, kartonima evidencije, ličnim pismima, redovima vožnje. U izvesnom smislu, bila je to <span class='italic-style'>data</span> književnost. Umetnost oblikovanja priče na osnovu baza podataka.   

Za potrebe beogradske konferencije <span class='italic-style'>Mapa kao medij</span>, koju je organizovalo udruženje <a href='http://tackakomunikacije.org/' target='_blank'>Tačka komunikacije</a>, bio sam pozvan da osmislim autorsku radionicu koja se drži slične poetike. U <a href='https://memoryoftheworld.org/#/book/cd543663-9929-4b5a-8732-3a06ba6a9ae0' target='_blank'><span class='italic-style'>Enciklopediji mrtvih</span></a>, objavljenoj 1983. godine, Kiš crta <span class='italic-style'>topografski kroki</span> svoje epohe i Beograda tako što nabraja imena tada značajnih <a href='https://en.wikipedia.org/wiki/Kafana' target='_blank'>kafana</a>, mesta koja igraju posebnu ulogu u kolektivnoj balkanskoj imaginaciji:

<div class='quoted-text padding-right-fixed2 tiny-quote-style'><p>Na jednom velikom sifonu za soda-vodu ispisao je, na akvamarinskoj osnovi, imena beogradskih kafana, slovima kakvim se beleže na mapama nazivi ostrva: Brioni, Boka, Galeb, Mornar, Zora, Srpska kafana, Vidin-kapija, Stambol-kapija, Skadarlija, Tri šešira, Dva jelena, Pod lipom, Tri grozda, Šumatovac, Sedam dana, Marš na Drinu, Kalemegdan, Kolarac, Domovina, Orač, Obrenovac, Oplenac, Dušanov grad, Ušće, Smederevo, Lovački rog, Znak pitanja, Poslednja šansa.</p></div>

U ovim toponimima sadržana je čitava jedna fluidna istorija. Na početku radionice, zapitali smo se – gde su ove kafane danas? Trideset godina i nekoliko država kasnije. Da li postoje? Da li im se u međuvremenu promenio identitet? Ko je nekad u njih dolazio a ko dolazi sada? Kako su se društvene promene, identitetske i klasne, odrazile na ove ugostiteljske objekte? Možemo li, nakon svega, da napravimo jedan novomedijski, infografički omaž Kišovoj <a href='/rad/projekti/category/geography'>geografskoj</a> poeziji?

Za početak, definisali smo odrednice identiteta jedne kafane: vizuelni identitet, cena, miris, geografska i klasna struktura gostiju, muzički žanr, sadržaj jelovnika, itd.

Podatke smo prikupili na terenu. Obišli smo sve Kišove toponime. Na nekima se i dalje nalaze iste kafane, na drugima ugostiteljski objekti drukčijeg imena, dok su mnoge zamenjene bankama, kladionicama, pekarama, apotekama – klasičnim tranzicionim biznisima – ili su naprosto srušene.

U pogledu identiteta, izdvojili smo četiri tipa: kafane koje su 
1zadržale identitet u odnosu na Kišovo vreme; one koje su ga drastično promenile; one između; i one koje više ne postoje, <span class='italic-style'>kafane-utvare</span>. U pogledu <a href='https://sh.wikipedia.org/wiki/Dru%C5%A1tvena_klasa' target='_blank'>društvene klase</a>, tu su kafane za višu, srednju i nižu klasu, kao i kafane za turiste. Kao dodatni sadržaj uvrstili smo isečke iz razgovora sa konobarima.

Ocrtali smo i širi geografski prostor od Istre do Istanbula, koji se, poput akvarela, nazire u toponimskim vektorima: Stambol, Vidin, Boka, Brioni, Skadar, Drina, Obrenovac, Oplenac, Dušanov grad, Smederevo.

Mapu smo crtali i slikali rukom. Koristili smo grafitne olovke, tuš, vodene boje i kafu kao slikarsko sredstvo. Nastojali smo da prljava i fluidna vizuelnost odgovara ideji prljavih i fluidnih geografskih identiteta. 

Projekat je predstavljen na završnoj izložbi konferencije <span class='italic-style'>Mapa kao medij</span> u <a href='https://kcmagacin.org/' target='_blank'>Kulturnom centru Magacin</a> u Beogradu. Često sam ga pominjao i kasnije, tokom svojih <a href='/rad/nastupi'>predavanja i javnih nastupa</a>, na fakultetu i drugde. <mark>&#9632;</mark>