title: 
    name: "Androidi ne sanjaju ništa"
    short: "Androidi ne sanjaju ništa"
id: generative-era
featured: 2
date: "31/12/2020"
jsimage: true
js: 
    - lib/d3.min.js
    - ext/era.js
css: 
    - ext/era.css
lead: "Umetnički rad <a href='https://sr.wikipedia.org/wiki/%D0%95%D1%80%D0%B0_%D0%9C%D0%B8%D0%BB%D0%B8%D0%B2%D0%BE%D1%98%D0%B5%D0%B2%D0%B8%D1%9B' target='_blank'>Ere Milivojevića</a>, <em><a href='https://www.belef.rs/arhiva/2004/vizuelna/era_milivojevic.html' target='_blank'>Rematch Man versus Machine</a></em> (1999), predstavlja grafičke otiske 6 partija šaha koje je Kasparov odigrao protiv računara <a href='https://en.wikipedia.org/wiki/Deep_Blue_versus_Garry_Kasparov' target='_blank'>Deep Blue</a>. Kao omaž Erinom radu, moj <em>Re:Rematch Man+Machine vs. Man+Machine</em> predstavlja generativni niz svih mogućih linija u šahu, koje se iscrtavaju do u nedogled. Umesto borbe čoveka protiv mašine, možemo li zamisliti <em>zajedničke</em> borbe ljudi i mašina protiv destrukcije koja nam preti iz budućnosti?"
lead_short: "Omaž umetniku Eri Milivojeviću."
content:
    - type: "txt"
      html: "<p>1999. godine, tokom bombardovanja Beograda, umetnik Era Milivojević izveo je performans na Filozofskom fakultetu Univerziteta u Beogradu. Samolepljivim trakama, na velikim staklenim površinama, umetnik je iscrtao, takoreći <em>trejsovao</em>, poteze jednog šahovskog meča, skicirao je šest partija koje su dve godine ranije odigrali Gari Kasparov, tadašnji prvak sveta, i Deep Blue, veštačka šahovska inteligencija kompanije IBM.<sup id='s1'>♚</sup></p> 
      <p>Meč je Kasparov izgubio: pobedio je računar. Ovaj događaj, za Eru Milivojevića ravan čovekovom sletanju na mesec, takođe je ocrtao obrise situacije u kojoj su se Beograđani tada nalazili: čovek spram mašine, nevidljive i neprozirne, spram bespilotnih letelica i softvera za upravljanje dronovima. Tako je nastao umetnički rad <em>Rematch Man versus Machine</em>.<sup id='s2'>♝</sup> Erine veličanstvene grafike danas stoje na zidu ustanove kulture <em>Vuk Karadžić</em>, pored Opštine Zvezdara u Beogradu.<sup id='s3'>♞</sup></p>
      <p>Ukoliko gledaocu nije poznat kontekst, ovi pravolinijski vizuali mogu mu se učiniti proizvoljnim. Tako je, međutim, samo naizgled. U tekstu o Milivojevićevom radu,<sup id='s4'>♛</sup> profesor Jovan Čekić piše: »Neodređenost se stoga ne zasniva na pukoj proizvoljnosti koja umetniku omogućava da u svakom trenutku učini bilo šta. Naprotiv, delujući, povlačeći poteze, on istovremeno ocrtava, poput virtualnog kartografa ili astronoma, i raspored vektora u polju sila koji čine jednu situaciju, kao pukotinu u mnogo kompleksnijem sklopu dogadaja. Iz takvih pukotina započinju pomeranja i promene, nastaju pojedinci ili pokreti čija imena ocrtavaju neke buduće karte, koje tek treba odgonetati … To je proces neprekidnog čitanja, neka vrsta čišćenja nataloženih mistifikacija, opštih mesta i sl. kako bi se na taj način otvorilo polje unutar koga se ocrtavaju <em>ideje</em>, matrice povesnih pomaka.«
      <p>Tu je, po mom mišljenju, ključna predstava umetnika kao kartografa ili astronoma. Kao naš prvi spomenik veštačkoj inteligenciji, Milivojevićev rad predstavlja i neku vrstu <em>data</em> umetnosti, vizuelizacije podataka, mape, u izvesnom smislu čak i GPS crteža, samo u minijaturnoj razmeri.<sup id='s5'>♜</sup> Njegove linije, naime, određene su mikrogeografijom poteza. Njegova estetika, njegov grafizam, nije nasumičan, niti je plod umetnikove romantične imaginacije, nego potiče iz dokumentarnog zapisa, iz baze podataka o stvarnim partijama šaha.</p>"
    - type: "img"
      grid_rules: "grid-template-columns: 512fr 245fr 512fr;"
      img_data:
        - file_name: "era00.jpg"
          size: "512x342"
          caption: "Rematch Man versus Machine, Era Milivojević, BELEF, 2004."
        - file_name: "era01.jpg"
          size: "245x342"
          caption: "Rematch Man versus Machine, Era Milivojević, BELEF, 2004."
        - file_name: "era02.jpg"
          size: "512x342"
          caption: "Rematch Man versus Machine, Era Milivojević, BELEF, 2004."
    - type: "txt"
      html: "<p>Voleo bih da je ova priča razlog zašto sam poželeo da rad rekreiram digitalno. Međutim, ne: u rad sam se zaljubio slučajno, pre nekoliko godina, šetajući pored Opštine Zvezdara (čija je zastava takođe mapa, astronomska karta, dijagram sazvežđa Velikog medveda). Privukla me je upravo njegova estetika. Ništa drugo. Tek kada sam isprogramirao prvu verziju, saznao sam kontekst i koncept. Je l' to bila intuicija? Prepoznavnje po nomadskoj srodnosti? Nije ni važno: lepota mape bila je dovoljna da me pokrene na istraživanje i kreaciju.</p>
      <p>Čekić dalje kaže: »Milivojevićeve neobične petlje su beleške nomada, razbacane po različitim mestima kojima je prolazio, od onih stvarnih do onih virtuelnih.« Uzete zajedno, one »generišu neobičnu <em>kartografiju mnoštva</em>, po kojoj će neki novi nomadi ucrtavati vlastite putanje.«</p>
      <p>Šta za nas, za te <em>nove nomade</em>, znači pozicija čoveka protiv mašine? Za nas, koji smo naučili da programiramo u osnovnoj školi, koji smo odrasli uz algoritamske protivnike u video igrama, koji smo takve igre igrali, pa i dizajnirali, tokom Bombardovanja, šta dakle znači taj veliki poraz Garija Kasparova?</p>
      <p>Istorija veštačke inteligencije u popularnoj kulturi vrvi od mistifikcija: čovek nasuprot kompjutera, ljudska protiv mašinske inteligencije. Ova istorija starija je od Marvelovih blokbastera i proteže se daleko unazad, preko Odiseje u svemiru, androida Filipa K. Dika (Philip K. Dick) i Karela Čapeka, sve do hebrejskih legendi o Golemu<sup id='s6'>♚</sup> i automatizovanih lutkarskih pozorišta u Antičkoj Grčkoj.<sup id='s7'>♞</sup> Dominacija informatičkih korporacija u poslednjih tridesetak godina, međutim, doprinela je tome da ovakav narativ postane opšteprihvaćena slika budućnosti. Razlog je umnogome banalan: popularni snovi o algoritamskoj superinteligeciji naprosto su korisni za privlačenje investitora i finansiranje proizvodnje softvera.</p>"
    - type: "img"
      grid_rules: "grid-template-columns: 1fr 1fr;"
      img_data:
        - file_name: "genERA_001.png"
          size: "1000x1378"
          caption: "GenERAtive Graphics, 2020."
        - file_name: "genERA_002.png"
          size: "1000x1378"
          caption: "GenERAtive Graphics, 2020."
    - type: "txt"
      html: "<p>Kao informatičara po prvom obrazovanju, mene bi često pitali: hoće li nas računari pokoriti? Mislim da su takva pitanja pogrešna. U stvari, već je termin »veštačka inteligencija« problematičan,<sup id='s8'>♝</sup> jer može da se odnosi na posve različite stvari: 1) <em>Weak AI</em>, slabu veštačku inteligenciju, algoritme koji podražavaju pojedinačne ljudske sposobnosti, recimo šahovske veštine, ali nikada ne stiču, niti mogu da steknu, opštu inteligenciju, samosvest, identitet, volju, emocije ili subjektivnost; 2) <em>Strong AI</em>, jaku veštačku inteligenciju, mašinu koja je uistinu svesna sebe, a takva ne postoji, možda će jednom postojati, ali ne možemo biti sigurni da hoće, takva mašina još uvek je u domenu ne samo inženjerske spekulacije, nego i filozofske; i 3) raznorazne komercijalne tehnologije koje nemaju mnogo veze sa kognicijom, ali ih je, prodaje radi, korisno brendirati kao AI.<sup id='s9'>♜</sup> Tako smo došli u komičnu situaciju da se bilo kakav statistički softver, čije funkcije ne dopiru dalje od obične linearne regresije, reklamira kao nekakva veštačka inteligencija.</p>
      <p>Razvetrivši mistifikacije, videćemo da se jedan deo trans-humanističke retorike efektivno svodi na običnu marketinšku strategiju industrije visokotehnološkog kiča. Šta je turbo-folk bio za lokalnu palanku devedesetih, to je ilonmaskovski turbo-futurizam za današnju globalnu palanku.</p>
      <p>Svođenje samosvesti i kognicije na automatizovanu statistiku, dakle, nije samo filozofski naivno, nego ima i svoju političku i ekonomsku funkciju.<sup id='s10'>♟</sup> O tome je odlično pisao Jarden Kac (Yarden Katz):<sup id='s11'>♛</sup> »Pojam AI rebrendiran je u cilju promocije upravljanja društvom putem velikih baza podataka (<em>Big Data</em>). Ključnu ulogu odigrale su <em>Big Tech</em> korporacije, upošljavanjem akademskih radnika koji se bave <em>Big Data</em> sistemima (što je efektivno nazvano AI) i stvaranjem osećaja da je nadljudska inteligencija neminovna. Tvrdim, međutim, da su ovi AI sistemi zasnovani na starom bihejviorističkom shvatanju inteligencije, koje je daleko od toga da obuhvata ljudsku misao. U praksi, pak, zbrka oko veštačke inteligencije i njenih mogućnosti služi kao izgovor za uvođenje nadzora, za kvantifikovanje većine ljudskih aktivnosti i za unapređenje tradicionalnih neoliberalnih politika.«</p>
      <p>Dakle, hoće li nas računari pokoriti? Neće.</p>
      <p>Dobra je šansa, međutim, da nas uz pomoć ovih tehnologija i ideologija pokore neki <em>ljudi</em>. Ko je danas vlasnik velikih baza podataka i algoritama, koji se mogu primeniti nad milijardama korisnika, u poziciji je nekadašnjeg feudalca.<sup id='s12'>♚</sup> I to na globalnoj razini. S jedne strane, dakle, stoje novi tehnofeudalci sa AI sistemima. Na drugoj, svi mi ostali – sa ili bez AI sistema.</p>"
    - type: "img"
      grid_rules: "grid-template-columns: 1fr 1fr;"
      img_data:
        - file_name: "genERA_005.png"
          size: "1000x1000"
          caption: "GenERAtive Graphics, 2020."
        - file_name: "genERA_003.png"
          size: "1000x1000"
          caption: "GenERAtive Graphics, 2020."
    - type: "txt"
      html: "<p>Šta raditi? Nakon što ga je Deep Blue pobedio (a IBM proslavio rast cena svojih deonica), Kasparov je osmislio koncept <em>Kentaurskog šaha:</em> šahovske varijante u kojoj čovek i računar <em>zajedno</em> igraju protiv drugog para čovek-računar.<sup id='s13'>♞</sup> Ljudi-igrači koriste računar za istraživanje mogućih poteza, za brzo pretraživanje prostora mogućnosti, ali sami donose odluke. Umesto da uništi ljudsku kreativnost, u ovom slučaju AI se ponaša kao kreativno pojačalo.</p>
      <p>Voleo bih da ovakav pristup vidim u kulturi, dizajnu, umetnosti, književnosti i drugim oblastima čovekovog duha, intelekta i kreativnosti. Mogli bismo to nazvati <em>kentaurskom kulturom, kentaurskom književnošću</em> i <em>kentaurskom umetnošću</em>. Rečju, <em>kentaursko stvaralaštvo</em> kao lek za antropocen: umesto suparničkog ili gladijatorskog, predlažem partnerski i saučesnički odnos ljudi, AI tehnologija i prirode.</p>
      <p>Ovakav pristup istraživao sam kroz seriju radionica <em>Veštačka inteligencija za pisce i umetnike</em>, koju sam osmislio prošle godine.<sup id='s14'>♜</sup> Poslednja takva radionica, održana na Akademiji umjetnosti na Cetinju, zvala se <em>Kentaurske linije</em>. Polaznici su učili kako da crtaju i pišu zajedno sa malim veštačkim neuralnim mrežama, kako da ih hakuju, menjaju, treniraju i koriste na neuobičajene načine. Na liniji <em>Invencije svakodnevice</em> de Sertoa (de Certeau),<sup id='s15'>♟</sup> izmišljali su svoje maštovite taktike nasuprot velikim korporativnim strategijama. Iz ovih taktika nicale su nove estetike: novi oblici, nova značenja.</p>
      <p>Omaž Eri Milivojeviću prati isti <em>kentaurski</em> trag. I ovde estetika nastaje kao posledica taktike, kao pokušaj da se obuhvati beskonačnost simbola koje mašina generiše kao na pokretnoj traci. (Program<sup id='s16'>♚</sup> koji proizvodi linije koje vidite pisao sam u JavaScriptu. Njegov je kôd otvoren, besplatan i slobodno licenciran.)</p>
      <p>Šta je nekad kamera učinila za vizuelnu kulturu, danas AI tehnologije čine za sve oblasti ljudskog duha. Kentaursko stvaralaštvo, rekao bih, predstavlja budućnost intelektualnog i kreativnog rada kao takvog. U distopiji <em>randomnessa</em> koju živimo, u neprozirnom šumu znakova, oblika i mema, potrebni su nam novi sezibiliteti, nove <em>osećajnosti</em>, da bismo sačuvali sposobnost da maštamo i proizvodimo značenje. Svakome ko se bavi intelektualnim i kreativnim radom, preporučio bih da nauči makar nešto o kibernetskim sistemima, mašinskom učenju, automatizaciji, generativnim modelima, a naročito o neuralnim mrežama. Tako ćemo biti u stanju da shvatimo šta mašina <em>ne može</em>, kako bismo tamo usmerili svoju imaginaciju. Poput šahiste kentaura, algoritme ćemo koristiti da pretražimo prostor mogućnosti, a sami – kao urednici i kustosi – biraćemo šta od svega toga ima smisla.</p>
      <p>Ideja veštačke inteligencije kao saveznika, ne protivnika, verujem da ne bi bila strana ni Eri Milivojeviću. Analizirajući njegov rad, profesor Čekić zaključuje: »Milivojević je jedan od retkih umetnika koji je ostao otvoren za neprekidne varijacije, što je za okoštale slike mišljenja, koje hrani važeći palanački dispozitiv umetnosti, na ivici podnošljivog. Iz te otvorenosti trebalo bi da nastane poverenje u novi svet u kojem čovek više neće stajati nasuprot mašine, već će zajedno sa mašinama graditi otvorene i glatke prostore za neke buduće umrežene singularnosti.«</p>
      <p>Novi svet neće biti lako stvoriti, ali treba početi: dodir po dodir, liniju po liniju, instrukciju po instrukciju. Strpljivo, otvorenog uma, bez tehnofetišizma i bez tehnofobije, čišćenjem mistifikacija, svakovnednim učenjem, osećanjem i radikalnim maštanjem. Filip K. Dik zapitao se: da li androidi, čovekoliki roboti, sanjaju električne ovce? Danas, u 2021. godini, odgovor glasi:</p>
      <p>Androidi ne sanjaju ništa, ali sanjamo li mi? <mark>&#9632;</mark></p>"
    - type: "img"
      grid_rules: "grid-template-columns: 1fr;"
      img_data:
        - file_name: "genERA_006.png"
          size: "940x499"
          caption: "GenERAtive Graphics, 2020."        
sidenotes:
    - id: 1
      html: "<a href='https://en.wikipedia.org/wiki/Deep_Blue_versus_Garry_Kasparov' target='_blank'>Kasparov vs. Deep Blue</a>, Wikipedia."
    - id: 2
      html: "<em><a href='https://www.belef.rs/arhiva/2004/vizuelna/era_milivojevic.html' target='_blank'>Rematch Man versus Machine</a></em>, Beogradski letnji festival BELEF, 2004."
    - id: 3
      html: "<em><a href='https://www.google.com/maps/@44.8038092,20.4804601,3a,30.8y,100.64h,92.07t/data=!3m6!1e1!3m4!1sKslPNgWm_CUOhkAjI9k44Q!2e0!7i13312!8i6656' target='_blank'>Grafika na zidu ustanove kulture Vuk Karadžić</a></em>,  Google Street View, 2020."
    - id: 4
      html: "<em>Neobične petlje: radovi Ere Milivojevića</em>, Jovan Čekić, Geopoetika, 2001."
    - id: 5
      html: "Više o projektima <a href='/rad/projekti/category/data-art' target='_blank'>data umetnosti</a>, <a href='/rad/projekti/category/dataviz' target='_blank'>vizuelizacije podataka</a> i <a href='/rad/projekti/category/geography' target='_blank'>eksperimentalne geografije</a>, gde spadaju i AI projekti i GPS crteži."
    - id: 6
      html: "<a href='https://en.wikipedia.org/wiki/Golem' target='_blank'>Golem</a> je predak robota, biće koje rabin, filozof-inženjer, pravi od blata ili gline."
    - id: 7
      html: "<a href='https://www.researchgate.net/publication/304856073_Heron_of_Alexandria's_'Toy_Theatre'_Automaton_Reality_Allusion_and_Illusion' target='_blank'><em>Heron of Alexandria’s ‘Toy Theatre’ Automaton</em></a>, Richard Beacham, TPAT, 2013."
    - id: 8
      html: "Konfuziji doprinose, primera radi, termini kao što su <em><a href='https://en.wikipedia.org/wiki/Artificial_neural_network' target='_blank'>veštačke neuralne mreže</a>:</em> laici ih zamišljaju kao mozgove od silikona i tkiva od čipova, dok su one u stvari statističko-matematički modeli za optimizaciju, koji nemaju puno toga zajedničkog sa biološkim neuralnim mrežama u našim mozgovima."
    - id: 9
      html: "O problemu mistifikacije AI tehnologija bavio sam se u eseju <em><a href='/rad/sveska/data-empire' target='_blank'>Data Vizantija</a></em>, 2020."
    - id: 10
      html: "Kao uvod u ideološki kontekst kibernetskih i AI narativa, preporučujem seriju video eseja Adama Kertisa (Curtis), <em><a href='https://vimeo.com/groups/96331/videos/80799353' target='_blank'>All Watched Over By Machines Of Loving Grace</a></em> (BBC, 2011), kao i članak <a href='https://anatomyof.ai' target='_blank'><em>AI is an Ideology, Not a Technology</em></a> (Jaron Lanier & Glen Weyl, Wired, 2020)."
    - id: 11
      html: "<em><a href='https://papers.ssrn.com/sol3/papers.cfm?abstract_id=3078224' target='_blank'>Manufacturing an Artificial Intelligence Revolution</a></em>, Yarden Katz, SSRN, 2017."
    - id: 12
      html: "<em><a href='https://lareviewofbooks.org/article/neofeudalism-the-end-of-capitalism/' target='_blank'>Neofeudalism: The End of Capitalism?</a></em>, Jodi Dean, LARB, 2020."
    - id: 13
      html: "<a href='https://en.wikipedia.org/wiki/Advanced_chess' target='_blank'>Kentaurski šah</a>, poznat i kao napredni šah ili kiborg šah, Wikipedia."
    - id: 14
      html: "<em><a href='/rad/projekti/ai-art-workshop' target='_blank'>Veštačka inteligencija za pisce i umetnike</a></em>, serija radionica započeta 2019."
    - id: 15
      html: "<em><a href='https://monoskop.org/images/e/e4/De_Certeau_Michel_Invencija_svakodnevnice.pdf' target='_blank'>Invencija svakodnevice</a></em>, Michel de Certeau, Naklada MD, 1980/2002."
    - id: 16
      html: "Moj <a href='https://github.com/parthenocissus' target='_blank'>GitHub</a>, kolekcija <em>Open Source</em> projekata i skica, 2020."