title: 
    name: "Optimizovane emocije"
    html: "Optimizovane emocije"
    short: Optimizovane emocije
id: optimised-emotions
featured: 2
date: "25/08/2020"
main_img_data:
    file_name: "optimised-emotions-main.jpg"
    size: "1800x1800"
    caption: "Belgrade, 2020"
lead: "By subverting and recontextualizing SEO paradigms and digital marketing regimes, this essay proposes novel poetic strategies. It was orginally published in the book <span class=italic-style><a href='#' target='_blank'>Optimised Poetics</a></span>, written by <a href='https://monoskop.org/Darija_Medi%C4%87' target='_blank'>Darija Medić</a> and me."
lead_short: "Essay from the book <span class=italic-style>Optimised Poetics</span>"
content:
    - type: "txt"
      html: "<p>Kako se danas koriste reči? Naravno, pišemo romane i psujemo, kao što su ljudi oduvek činili, pevamo i imenujemo stvari. Pa ipak, uronjeni u digitalne oblake, osećamo da je <em>nešto</em> drugačije. Moja poznanica, spisateljica kratkih priča koja živi u Sjedinjenim državama, ispričala mi je da, kada piše prvenstveno za Internet, pažljivo bira one reči za svoje priče koje su vrednije kao ključne reči (keywords) za Internet pretragu. Primera radi, ako piše o problemima imigracije, strateški će izabrati one ključne reči koje Internet algoritmi dovode u vezu sa temom imigracije. Namera joj je da obezbedi da njena priča bude automatski klasifikovana unutar odgovarajućeg tematskog klastera, kako bi češće izlazila u rezultatima pretrage potencijalnih čitalaca (tj. u rezultatima na Googleu, najkorišćenijem od svih pretraživača). Ona kao spisateljica, drugim rečima, piše istovremeno za ljude <em>i</em> za mašine. Moglo bi se reći da ona svoju prozu optimizuje za pretraživače, da se bavi <em>književnom SEO optimizacijom</em><sup id='s1'>1</sup>.
<p>U svom radu »Lingvistički kapitalizam i algoritamska medijacija«<sup id='s2'>2</sup>, prof. Frederik Kaplan (Frederic Kaplan) objasnio je logiku pretvaranje reči u robu kojom se može trgovati: »Google je nesumljivo prvi ekonomski igrač koji je razumeo da logika lingvističkog kapitalizma ne počiva na ekonomiji pažnje nego na ekonomiji <em>izraza</em>. Za Google, cilj ove nove ekonomske igre nije da zadrži našu pažnju, nego da razvije intimne i održive jezičke odnose sa najvećim mogućim brojem korisnika kako bi kreirao računarske modele jezičkih promena i sistematski posredovao u jezičkom izražavanju.« U ovoj ekono-lingvističkoj igri, reči su puki indeksi roba i usluga. Ekonomski indikatori. Markeri, vektori, formalne taksonomije za mašinsku klasifikaciju. »Treba li da očekujemo nastanak novih dijalekata, poput pidžina ili kreolskog«, pita se Kaplan, »na čiju bi sintaksu i rečnik uticao lingvistički kapacitet mašina i ekonomska vrednost reči?«</p>
<p>Ako bismo se zapitali koja to institucija najsnažnije određuje i definiše praktičnu upotrebu našeg mnogoimenog<sup id='s3'>3</sup> jezika, došli bismo do zaključka da to nije ni SANU ni HAZU, ni najvažniji univerziteti u Srbiji, Hrvatskoj, Bosni i Hercegovini ili Crnoj Gori, nego – Google. Globalni tehnokapital.</p>
<p>Primera ima puno: kao kad nam lokalni stručnjaci za digitalni marketing preporučuju da na svojim sajtovima nominativ koristimo češće nego ostale padeže, naročito u naslovima i podnaslovima, čak i kada to nije gramatički ispravno, jer će na taj način naše sajtove algoritmi uspešnije indeksirati<sup id='s4'>4</sup>. Ili kad kupujemo reči za oglas preko Google Ad sistema, ili kad nas Google Translate pita da li želimo da nam automatski prevede tekst sa srpskog na bosanski – sve su to primeri vlasništva nad lingvističkim, gramatičkim i semnantičkim bazama podataka kao sredstvom za proizvodnju značenja<sup id='s5'>5</sup>.</p>
 <p>Svi ovi primeri vode AI sistemima, naravno, i to pre svega pitanju materijalnih kapaciteta za treniranje neuralnih mreža za klasifikaciju, prevođenje i generisanje teksta. Koji lokalni softver može da parira mogućnostima, primera radi, jednog Google Translate?</p>
<p>Novi medijski režimi zazivaju nove poetske i umetničke prakse a novi dijalekti o kojima Kaplan govori, novi tehnokapitalistički žargoni, možda nisu u potpunosti lišeni poetske vrednosti. Pip Tornton (Pip Thornton), istraživačica i umetnica iz Edinburga, kreirala je zbirku tekstualnih umetničkih radova<sup id='s6'>6</sup> koji preispituju lingvistički kapitalizam<sup id='s7'>7</sup>. »Tako što se usresredio na eksploataciju jezika za novac«, kaže Tornton<sup id='s8'>8</sup>, »Google je efektivno dozvolio da novac kontroliše narativ.«</p>
<p>Na tragu Torntoninih istraživanja, moj projekat <em>Optimizovane emocije</em> – o kojem je reč u ovom eseju – služi se softverskom aplikacijom Google Ad Keyword Planner. U pitanju je aplikacija koja korisnicima pomaže da izaberu prave ključne reči za svoje Google oglase (Google Ads). Između ostalog, aplikacija navodi cene ključnih reči koje ste odlučili da upotrebite u oglasu; tako se, putem sistema licitiranja, određuje njegova cena. Cene se neprestano menjaju, ali ne drastično: reči povezane sa unosnim industrijama skuplje su od drugih, jer ih ljudi češće guglaju. Osim toga, aplikacija vam daje dodatne predloge za ključne reči na osnovu onoga što algoritmi misle da želite da prodate uz tekst koji ste naveli. Čitajući predloge za optimizaciju teksta oglasa možete pogađati šta Google pretpostavlja da prodajete svojim rečima – jer naravno da prodajete <em>nešto</em>, tome služe reči, zar ne?</p>
<p>Keyword Planner namenjen je da se koristi za marketinške tekstove, oglase i reklame, ali ne postoji zakon koji vam zabranjuje da njegovom algoritmu date bilo koji tekst. Tako rade <em>Optimizovane emocije:</em> u planer ključnih reči, umesto teksta oglasa, stavio sam domaću poeziju. Algoritam je utvrdio njenu novčanu vrednost (kao da je oglas) i predloge za optimizaciju izbora reči (kako bi oglas bio učinkovitiji). Rezultate sam rekontekstualizovao kao novu poeziju. (TODO: Ovde dodati par reči o toj rekontekstualizaciji.)</p>
<p>I, kako Google tumači našu<sup id='s9'>9</sup> poeziju? Ili – šta Google misli da naši klasici reklamiraju?</p>
<p>Mika Antić, na primer, deo je industrije onlajn dejtinga i Tindera, kozmetike i astrologije; Vasko Popa oglašava stolariju i poljoprivredne proizvode; Abdulah Sidran reklamira lingvističke aplikacije; Miloš Crnjanski i Ljubomir Micić rade u turističkoj industriji; Milena Marković deo je sajber-pornografskog tržišta. Među odabranim pesnicima, jedini je Antun Branko Šimić taj čiju poeziju Google povezuje sa bilo čim u klasičnom smislu <em>poetičnim:</em> predlozi za optimizaciju njegovih pesama su, primera radi, »ljubavni stihovi« i »tužni citati«. Ko se usuđuje da kaže da poezija danas nema utilitarnu vrednost? Ljudima su potrebni tekstualni klišeji za rođendanske posvete i zdravice na venčanjima.</p>
<p>Pišući o rokenrolu<sup id='s10'>10</sup>, Dragan Ambrozić problematizovao je generacije koje žele da budu objekti i u stanju su da sebe osete samo u klišeima. U kulturi emodžija i afektivnog računarstva, generativnih tekstova i optimizovanog sadržaja, to je pitanje za sve nas: hoćemo li biti u stanju da prepoznamo sopstvene emocije ako nisu formulisane kao digitalno opšte mesto?</p>"
sidenotes:
    - id: 1
      html: "<a href='https://en.wikipedia.org/wiki/Search_engine_optimization' target='_blank'>SEO</a> je proces optimizacije jednog vebsajta, uključujući i sadržaj sajta, kako bi se pojavio među prvim organskim rezultatima Internet pretraživača."
    - id: 2
      html: "Kaplan, Frederic (2014) <a href='https://infoscience.epfl.ch/record/200539/files/Kaplan_Representations.pdf' target='_blank'><em>Linguistic Capitalism and Algorithmic Mediation</em></a>. Representations. 127. 57-63. 10.1525/ rep.2014.127.1.57."
    - id: 3
      html: "<a href='https://jezicinacionalizmi.com/deklaracija/' target='_blank'><em>Deklaracija o zajedničkom jeziku</em></a>, Jezici i nacionalizmi, 2016"
    - id: 4
      html: "Kao što u pekarama sve češće možemo da pročitamo »sir-burek« umesto »burek sa sirom«."
    - id: 5
      html: "Tu bi se moglo štošta reći i o industriji političke korektnosti i problemima identitetskih politika na periferiji globalnog tehno-ekonomskog sistema, ali to prevazilazi okvire ovog eseja. Apropo društvenog aspekta našeg jezika, preporučujem esej <a href='https://pescanik.net/padaj-jezicna-silo-i-nepravdo/' target='_blank'><em>Padaj (jezična) silo i nepravdo!</em></a>, Boris Buden, 2018"
    - id: 6
      html: "Thornton, Pip (2019) <a href='https://pipthornton.com/2016/06/12/poem-py-a-critique-of-linguistic-capitalism/' target='_blank'><em>{POEM}.PY</em></a>, in Balaam, M. and Hansen, L. K. (eds), <em>Wilful Technologies: Rage and Resilience</em>. Arhus Press."
    - id: 7
      html: "Thornton, Pip (2019) <em>Words as Data: The Vulnerability of Language in an Age of Digital Capitalism</em>, Crest Security Review (Spring/09), pp.8-9."
    - id: 8
      html: "Thornton, Pip (2018) <a href='https://medium.com/@pip.thornton.2013/politics-poetry-and-google-the-value-of-words-in-an-age-of-linguistic-capitalism-e559bf26c822' target='_blank'><em>Politics, Poetry and Google: The Value of Words in an Age of Linguistic Capitalism</em></a>. Medium / Linguistic Geographies. 2017."
    - id: 9
      html: "Pesnici uključeni u projekat <em>Optimizovane emocije</em> su <a href='https://en.wikipedia.org/wiki/Abdulah_Sidran' target='_blank'>Abdulah Sidran</a>, <a href='https://sites.google.com/site/projectgoethe/Home/milos-crnjanski' target='_blank'>Miloš Crnjanski</a>, <a href='https://sites.google.com/site/projectgoethe/Home/antun-branko-imi' target='_blank'>Antun Branko Šimić</a>, <a href='https://sites.google.com/site/projectgoethe/Home/miroslav-antic' target='_blank'>Miroslav Antić</a>, <a href='https://www.lyrikline.org/en/poems/daj-mi-daj-mi-14060' target='_blank'>Milena Marković</a>, <a href='https://sites.google.com/site/projectgoethe/Home/vasko-popa' target='_blank'>Vasko Popa</a>, <a href='https://en.wikipedia.org/wiki/Ljubomir_Mici%C4%87' target='_blank'>Ljubomir Micić</a> i drugi."
    - id: 10
      html: "<a href='https://www.vreme.com/cms/view.php?id=1513944' target='_blank'><em>Rock’n’roll chick</em></a>, Dragan Ambrozić, Vreme, 2017"